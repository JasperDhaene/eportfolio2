<!doctype html>
<html>

<head>
    <meta charset="UTF-8">
    <title>Jasper D'haene | E-portfolio</title>
    <link href="../css/browser_reset.css" rel="stylesheet">
    <link href="../css/style.css" rel="stylesheet">
    <link href='https://fonts.googleapis.com/css?family=Yanone+Kaffeesatz:700' rel='stylesheet' type='text/css'>
    <link rel="stylesheet" href="https://maxcdn.bootstrapcdn.com/font-awesome/4.6.1/css/font-awesome.min.css">
    <script src="../scripts/jquery-2.2.3.min.js"></script>
    <script src="../scripts/jquery.panelSnap.js"></script>

    <!--
    <script>
        jQuery(function ($) {
            $('body').panelSnap();
        });
    </script>
    !-->
</head>

<body>

    <!-- 
                    ITALENT
        !-->

    <section id="italent_full" class="page">
        <nav>
            <ul>
                <li><a href="../index.html#about">About</a></li>
                <li class="active"><a href="../index.html#italent">iTalent</a></li>
                <li><a href="../index.html#CV">Curriculum Vitae</a></li>
                <li><a href="../index.html#portfolio">Portfolio</a></li>
                <li><a href="../index.html#hobbies">Hobbies</a></li>
                <li><a href="../index.html#links">Links</a></li>
            </ul>
        </nav>
        <h1>iTALENT</h1>
        
        <h2 id="opdracht1">Opdracht 1</h2>

        <section>
            <h3>MBTI</h3>
            <h4>INFJ – A (The advocate)*</h4>
            <h5>Introversion, Intuition, Feeling, Judging (and assertive)</h5>
            <p>
                Enkele jaren geleden had ik deze test al eens afgenomen, dus ik was er zeker al vertrouwd mee. In die jaren ben ik echter nog niet veel veranderd, want ik heb nog net hetzelfde type als toen. Maar net zoals toen vind ik dit ene type echter een beetje te kort door de bocht. Het is zeker waar dat ik alle kenmerken bezit van een INFJ type, maar op het vlak van Feeling/Thinking wint Feeling maar met een kleine marge, dus beschouw ik mezelf als een INFJ met enkele INTJ kenmerken.
            </p>
            <p>
                Het voelt nog altijd bevreemdend om samengevat te kunnen worden in vier letters, en ik blijf verbaast over de nauwkeurigheid van deze beschrijving.
            </p>
            <p>
                Enkele sterktes van het INFJ type:
            </p>
            <ul>
                <li><strong>Creatief</strong>: heeft een levendige verbeelding en gebruikt deze creativiteit om menselijke problemen op te lossen
                </li>
                <li><strong>Inzichtvol</strong>: ziet hoe mensen en gebeurtenissen zijn verbonden en gebruikt dat inzicht om tot de kern van de zaak te komen
                </li>
                <li>
                    <strong>Inspirerend</strong>: heeft een vlotte, inspirerende schrijfstijl en kan zeer goed vertellen over onderwerpen waar ze gepassioneerd over zijn
                </li>
                <li>
                    <strong>Altruïstisch</strong>: heeft sterke overtuigingen en neemt actie om een idee vooruit te helpen waarvan ze denken dat het de wereld een betere plaats zal maken.
                </li>
            </ul>
            <p></p>
            <p>
                Andere sterktes zijn 'beslissend, gedetermineerd en gepassioneerd'. Deze eigenschappen leggen vooral de nadruk op de mogelijkheid om een rigoureus plan te maken en dit uit te voeren. Spijtig genoeg is dit niet helemaal hoe het zich in de realiteit afspeelt. Ik maak inderdaad graag een plan voor ik aan een onderneming begin. Maar een persoonlijke zwakte is dat ik mij veelal overweldigd voel door de complexiteit van een onderneming, waardoor ik het uiteindelijk nooit uitvoer omdat ik bang ben om te falen (meer hierover in de Enneagram test). Zelfs als ik een plan maak zal ik het meestal niet (of niet volledig) uitvoeren. Dit is momenteel een van mijn grootste aandachtspunten op het vlak van zelfverbetering. Ik heb veel ideeën, en ik wil ze ondanks mijn huidige angst ook effectief uitvoeren.
            </p>
            <p>
                Een sterktes uit het INTJ type die ook zeer goed bij mij past:
            </p>
            <ul>
                <li>
                    <strong>Open-minded</strong>: staat open voor nieuwe ideeën ook al bewijzen ze eerdere aannames als vals. Bij het betreden van onbekend terrein, zoals een alternatieve levensstijl, gebruikt een INTJ zijn onafhankelijkheid en afkeer voor regels en tradities om deze nieuwe ideeën in hun eigen leven te integreren.

                </li>
            </ul>
            <p></p>
            <p>
                Enkele zwaktes van het INFJ type:
            </p>
            <ul>
                <li>
                    <strong>Extreem privaat</strong>: identificeert zichzelf met een idee. Omdat ze zo privaat zijn in hun privé leven gebruiken ze dit beeld/idee om niet te openlijk over hun gevoelens te hoeven praten met vrienden en familie.
                </li>
                <li>
                    <strong>Perfectionistisch</strong>: Te zeer gefocust op details in plaats van op the bigger picture.
                </li>
            </ul>
            <p></p>
            <p>
                * Ik heb de voorgestelde test op 123test.nl maar half opgelost omdat de vragen moeilijk en ambigu geformuleerd werden. In plaats van deze site heb ik een gelijkaardige test afgenomen op https://www.16personalities.com/ , een website die volledig gewijd is aan de MBTI test. Het bevat duidelijke vragen en bij je resultaat krijg je vele pagina's uitleg over je type, gegroepeerd volgens thema's als 'romantische relaties','vriendschap', 'sterktes en zwaktes'... . Deze site vind ik persoonlijk veel behulpzamer, en zou de verantwoordelijken van dit vak aanraden om in de toekomst deze site te gebruiken.
            </p>


        </section>

        <section>

            <h3>Enneagram</h3>
            <p>De uitslag van de enneagram test was 5w4, maar ook 1w9 stond redelijk hoog in de ranking. Type 5 staat voor de onderzoeker en type 4 staat voor de individualist. Beide passen wel goed bij me. Ik kan me echter niet volledig vinden in de beschrijving die in de opgave voorzien staat. Zo zou ik volgens de eerste paar zinnen mezelf niet omschrijven als 'iemand die zich terugtrekt van de wereld omdat hij niet genoeg innerlijke kracht bezit'. Verder staat er wel 'voelen zich op hun gemak en thuis in de wereld van het denken', waar ik wel mee akkoord ga. Ook type 4, de individualist, past heel goed bij me. Zeker in de voorbije jaren ben ik meer op mezelf gericht en ben ik actief op zoek naar wie 'ik' ben, en probeer ik zoveel mogelijk andere mensen te negeren die me zeggen wie 'ik' ben. Dit bracht al enkele fundamentele veranderingen in denkpatronen en wereldbeeld teweeg waardoor ik me soms wel een beetje afgezonderd voel van familieleden. Ook naar vrienden toe ben ik veel meer select in wat ik over mijn leven deel. Minder dominant, maar toch zeer passend, ben ik ook type 1, de hervormer, met in mindere mate type 9, de vredestichter. Type 1 dat staat voor perfectionisten en mensen die streven naar het beter maken van dingen komt goed overeen met de resultaten van de MBTI test. Type 9 kwam er in de laatste jaren bij als gevolg van mijn type 4 individualistische karaktertrekken. Meer dan ooit zoek ik naar een innerlijke rust omdat ik ten zeerste geloof dat dit het leven zoveel mooier kan maken.
            </p>
            <p>
                Omdat een enkele paragraaf uitleg niet genoeg leek voor mij, heb ik ook over deze types wat meer uitleg opgezocht. Voor verdere informatie heb ik me gewend tot de website van het enneagram institute (https://www.enneagraminstitute.com/). Type 5w4 wordt hier omschreven als een 'Iconoclast', een persoon die graag traditionele en/of culturele gebruiken en geloven aanvalt als zijnde gebaseerd op fouten of bijgeloof. Dit wordt vooral geassocieerd met de beeldenstorm in de Lage Landen, maar in deze context vraagt het om een abstractere interpretatie. Als we tussen de lijnen lezen wil een iconoclast zoveel zeggen als iemand die 'tradities en gewoonten met een flinke korrel zout neemt en bestudeerd met een flink vergrootglas'. Zo interpreteer ik het toch. Het is wel waar dat ik me soms vragen stel bij conventionelere geloven en gebruiken. Dat komt waarschijnlijk door het onderzoekende karakter van type 5 en het individualistische karakter van type 4.

            </p>
            <p>Volgens het instituut zou een basis angst voor een type 5 hulpeloosheid zijn. Natuurlijk zou niemand graag hulpeloos zijn, maar volgens mij is deze angst voor een deel ook de reden waarom ik moeite heb om dingen af te werken (zoals besproken bij de MBTI test) en waarom ik zo perfectionistisch ben. Omdat ik iets tot in de details wil uitwerken en door deze angst voor incompetentie gebeurt het vaak dat ik het niet durf om aan iets nieuws te beginnen. Tegenover deze angst staat natuurlijk het basis verlangen om competent te zijn.
            </p>

        </section>

    </section>

</body>

</html>